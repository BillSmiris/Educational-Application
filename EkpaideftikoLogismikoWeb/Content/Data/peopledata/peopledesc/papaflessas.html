<p>
    O Παπαφλέσσας, γεννημένος Γεώργιος Δίκαιος, ήταν Έλληνας κληρικός, πολιτικός και οπλαρχηγός της Ελληνικής Επανάστασης του 1821.
</p>
<p>
    Γεννήθηκε στην Πολιανή Μεσσηνίας το 1788. Το όνομα της οικογένειάς του ήταν Δίκαιος. Το Φλέσας προέρχεται από μία παραλλαγή της λέξης Εφεσαίος, καθώς οι άλλοι νόμιζαν ότι η οικογένειά του καταγόταν από την Εφεσό της Μικράς Ασίας.
</p>
<p>
    Φοίτησε στη Σχολή Δημητσάνας, την οποία δεν τελείωσε. Το 1816  μόνασε στο μοναστήρι της Παναγιάς της Βελανιδιάς στην Καλαμάτα, όπου πήρε το όνομα Γρηγόριος. Λόγο της επαναστατικότητάς του, ήλθε σε σύγκρουση με τον επίσκοπο Μονεμβασιάς και μεταφέρθηκε στο μοναστήρι της Ρεκίτσας. Μετά από μια νέα σύγκρουση με Τούρκο αξιωματούχο για τα περιουσιακά της μονής άφησε την Πελοπόννησο και να πήγε στη Ζάκυνθο, όπου γνώρισε τον Κολοκοτρώνη.  Αργότερα πήγε στην Κωνσταντινούπολη, όπου χειροτονήθηκε αρχιμανδρίτης από τον πατριάρχη Γρηγόριο Ε.
</p>
<p>
    Στις 21 Ιουνίου του 1818. μυήθηκε στη Φιλική Εταιρεία, στην οποία είχε το ψευδώνυμο Αρμόδιος. Ο Παπαφλέσσας προσπάθησε να πείσει τη Φιλική Εταιρεία ότι η επανάσταση έπρεπε να ξεκινήσει νωρίτερα και χρησιμοποίησε ακόμα και πλαστά έγγραφα για να πείσει την Εταιρεία ότι η Πελοπόννησος ήταν έτοιμη για επανάσταση. Έπειτα από σύσκεψη στο Ισμαήλιο της Βεσσαραβίας, η Φιλική Εταιρεία έστειλε τον Παπαφλέσσα ως εκπρόσωπο του Αρχηγού στην Πελοπόννησο. Έφυγε από την Κωνσταντινούπολη τον Νοέμβριο του 1820. Στην πορεία του προς την Πελοπόννησο σταμάτησε στις Κυδωνιές για να αγοράσει πυρομαχικά και σε διάφορα νησιά του Αιγαίου για να μεταφέρει τις απόψεις του σε ντόπιους προκρίτους, έχοντας μικτή αποδοχή. Πολλοί ασπάστηκαν το μήνυμά του, ενώ άλλοι κράτησαν επιφυλακτική στάση απέναντί του, καθώς θεωρούσαν ότι δεν ήταν ακόμα καιρός για επανάσταση.
</p>
<p>
    Ο Παπαφλέσσας συμμετείχε στη συνέλευση της Βοστίτσας, όπου παρουσίασε τις εντολές του Υψηλάντη για την έναρξη της Επανάστασης. Αντιμετωπίστηκε με ανοιχτή επιθετικότητα και του πρότειναν να αποσυρθεί στο μοναστήρι της Σιδηρόπορτας για να μη θέσει σε κίνδυνο την Επανάσταση. Αυτός τους απείλησε ότι θα ξεκινούσε την Επανάσταση μόνος του.
</p>
<p>
    Έπειτα, ταξίδεψε σε όλη την Πελοπόννησο, συναντώντας ντόπιους οπλαρχηγούς και άλλα σημαντικά πρόσωπα. Η ανώτερη τάξη της Πελοποννήσου είχε εχθρική στάση απέναντί του, καθώς στα μάτια τους ήταν εκπρόσωπος μιας κατώτερης τάξης και ήθελε να διαλύσει την κοινωνική πυραμίδα που υπήρχε πρν την Επανάσταση. Παρ'όλα αυτά, κατάφερε να μαζέψει αρκετή υποστήριξη και σύντομα ξεκίνησε να εξοπλίζει και να επανδρώνει την επανάσταση και τις επιχειρήσεις κατά των Τούρκων. Το 1823 ονομάστηκε Υπουργός Εξωτρικών της επαναστατικής διοίκησης.
</p>
<p>
    Κατά την εισβολή των Αιγυπτίων στην Πελοπόννησο το 1825, διορίστηκε για να συγκεντρώσει στρατό για την αντιμετώπισή τους, ενώ παράλληλα έκανε συνεχείς εκκλήσεις για την απελευθέρωση των επαναστατών που είχαν φυλακιστεί στον εμφύλιο. Στις 19 Μαΐου ήρθε αντιμέτωπος με τα Αιγυπτιακά στρατεύματα στο Μανιάκι. Μόλις είδαν τους Αιγύπτιους, οι περισσότεροι άνδρες που είχε μαζέψει διασκορπίστηκαν, αφήνοντάς τον μόνο με 600. Την επόμενη μέρα ο Παπαφλέσσας πέθανε πάνω στη μάχη.
</p>